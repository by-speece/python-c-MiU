# Druk offsetowy

## Historia offsetu
 Amerykański producent papieru zadrukowywał go za pomocą płaskiej maszyny litograficznej. Pod arkuszem papieru znajdowała się guma. Operator maszyny przez nieuwagę nie podłożył arkusza i farba odbiła się na gumie. Kolejny arkusz był zadrukowany przez kamień litograficzny z jednej strony i przez odbity rysunek na gumie z drugiej strony. Stwierdzono, że rysunek przenoszony przez gumę jest wyraźniejszy i czystszy. Zaczęto przenosić rysunek za pośrednictwem gumy. Druk pośredni podniósł żywotność płyt i dał początek nowej technice – drukowi offsetowemu.

 Druk offsetowy
 jest stosunkowo tanią i szybką metodą uzyskania dużej ilości odbitek. Lekka aluminiowa matryca założona na bębnie drukującym przekazuje obraz na bęben pośredni pokryty gumą a ten z kolei przenosi obraz na papier. Stąd drugie istotne określenie tej techniki - druk pośredni. Taki zespół drukujący zdolny jest do obracania się z dużą prędkością.

 Powszechność stosowania barwnego druku offsetowego oprócz prędkości, wynika także z niskich kosztów uzyskania matrycy a także różnorodności możliwych nośników od papierów powlekanych, przez gazetowe do kartonu. Nowoczesne systemy bezpośredniego naświetlania obrazu na matrycy - naświetlarki CTP (Computer to Plate), bez konieczności wykonania klisz fotograficznych i ręcznego montażu arkusza drukarskiego jeszcze przyspieszyły technologię uzyskania wydruku i obniżyły jego koszty.

 Offset jest techniką druku płaskiego tzn. elementy drukujące i nie drukujące matrycy znajdują się na tej samej wysokości. W tej technice wykorzystuje się zjawisko wzajemnego odpychania się czynnika drukującego (tłuszczu) i niedrukującego (wody). Technologia druku offsetowego opiera się o przeniesienie farby z formy drukowej (matrycy) na papier lub inne podłoże, z wykorzystaniem znajdującego się w maszynie cylindra pośredniego, pokrytego gumą. Cylindry odpowiedzialne są za przeniesienie wybranego koloru farby z odpowiednim kolorem składowym: C – cyjan, M – Magenta, Y – żółty, K – czarny, na papier, w który wsiąka. W ten sposób drukiem pokrywane są całe arkusze, które kolejno docina się do pożądanego formatu. Offset wykorzystuje jako formy drukowe cięką blachę aluminiową, zmatowioną dla uzyskania czynników: drukującego i nawilżającego. Następnie matrycę pokrywamy emulsją światłoczułą. Po nałożeniu diapozytywu (obrazu naświetlonego na przezroczystym podłożu) zostaje naświetlona w kopioramie silnym światłem UV. Miejsca poddane działaniu światła zostają ,,wymyte,, w chemicznym procesie wywołania obrazu na matrycy. Miejsca nienaświetlone, w których emulsja pozostała, są podatne na przyjmowanie farby.
## Wady i zalety druku offsetowego
 Zalety:
 	- Druk ekonomiczny dla średnich i dużych nakładów.
 	- Szeroki zakres papierów do druku w zakresie gramatur i rodzajów.
 	- Bardzo wysoka jakość w zakresie kolorystyki jak i pasowania stron.

 Wady:
 	- Druk nieekonomiczny dla nakładów niskich.
 	- Dłuższy czas realizacji zlecenia.
 	- Brak możliwości personalizacji druków.
# Martyna Chociłowska
