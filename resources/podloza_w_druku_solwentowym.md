# Podłoża w druku solwentowym

### Druk solwentowy doskonale sprawdza się również na podłożach nieprzyczepnych dla klasycznych atramentów wodnych. Plotery do druku solwentowego posiadają wysoką tolerancję nawet na nietypowe nośniki. Druk tego typu często nanosi się na przykład na materiały z dodatkiem PCV. Druk solwentowy zapewnia materiałom reklamowym znaczną odporność na promieniowanie ultrafioletowe, wilgoć czy uszkodzenia natury mechanicznej. Dzięki temu można realizować wydruki wielkoformatowe i to w różnych nakładach. Kolejną zaletą ploterów solwentowych jest możliwość zadruku w zasadzie dowolnego materiału. Wykorzystuje się przy tym stosunkowo niedrogie atramenty, co znacznie obniża końcową cenę wydruk w porównaniu z klasycznymi technikami druku.


## Przykładowe podłoża w druku solwentowym:
### Baner
### jednostronny materiał o gramaturze 300-630 g/m kw. nazywany także frontlitem, o dużych wytrzymałościach mechanicznych. Może być zgrzewany w większe formaty. Przy wysokiej gramaturze może być stosowany na plandeki. Wykończenie krawędzi przez zgrzewanie/klejenie i oczkowanie.
### Siatka (m1esh)
### siatka winylowa przeznaczona do ekspozycji na zewnątrz pomieszczeń, najczęściej stosowana na elewacjach remontowanych budynków, gdzie wiszący baner nie może zasłaniać całkowicie dostępu światła.
### Folia samoprzylepna
### folia samoprzylepna przeznaczona do wyklejania na powierzchniach szyldów i pojazdów. Istnieje wiele rodzajów foli samoprzylepnych (monomerowa, polimerowa, wylewana, itp.).
### Folia OneWayVision
### folia przeznaczona na witryny lokali i szyby pojazdów. Dzięki czarnemu klejowi jest mało widoczna od wewnątrz pomieszczenia/pojazdu, a z zewnątrz widoczna jest nadrukowana grafika.
### Papier blueback
### papier o niebieskim spodzie przeznaczony do wyklejania billboardów
### Papier citylight
### papier przeznaczony do ekspozycji w podświetlanych wiatach przystankowych i citylight'ach
### Canvas
### tę technikę wykorzystuje się często do przeniesienia na płótno zdjęć lub obrazów

# Nicole Pawłowska
