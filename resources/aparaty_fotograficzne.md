# Aparaty fotograficzne

## Aparaty w telefonach komórkowych
 Pierwszym telefonem, który posiadał aparat fotograficzny był Samsung SCH-V200. Urządzenie pojawiło się na półkach sklepowych w Korei Południowej w 2000 roku, kiedy w tym samym czasie Nokia 3310 triumfowała na rynku.

 Samsung potrafił przechować w swej pamięci 20 zdjęć o rozdzielczości 0,35 megapiksela. Aparat był słabo zintegrowany z telefonem i z tego powodu ludzie uznawali go za osobne urządzenie znajdujące się w tej samej obudowie co reszta podzespołów telefonu.

 2 lata później premierę miała Nokia 7650 wyposażona w 0,3-megapikselowy aparat. Był to jeden z pierwszych szeroko dostępnych i popularnych telefonów umożliwiających robienie zdjęć. Wysoka cena nie przeszkodziła mu w zdobyciu dużej bazy użytkowników.

 Dobrze radził sobie również Sony Ericsson T68i. Żaden telefon przed nim nie był w stanie zarówno odbierać jak i wysyłać wiadomości MMS. Aparat do niego trzeba było dokupić osobno i przyczepić go. Sony promowało to urządzenie między innymi płacąc aktorom za udawanie turystów i proszenie ludzi o robienie im zdjęć za pomocą telefonu.

 Po premierze tych sprzętów popularność aparatów w komórkach zaczęła rosnąć w ogromnym tempie - już w 2003 roku sprzedawało się ich na świecie więcej niż standardowych aparatów cyfrowych.

 Kolejną ważną datą dla aparatów w telefonach był 2010 rok – Nokia N8 posiadała bardzo dobrą optykę oraz ksenonową lampę błyskową. Urządzenie pozwalało na nagrywanie filmów w jakości 720p, nakręcono nim nawet ujęcia do filmu Olive.

 Z czasem technologie oferowały coraz więcej możliwości oraz funkcji tych aparatów, dziś każdy smartfon go posiada i w połączeniu z również rozwijającymi się systemami operacyjnymi pozwalają na osiągnięcie naprawdę wiele.

 Istnieje wiele typów aparatów używanych w telefonach, m.in.: główny, szerokokątny, telephoto, macro, aparaty z czujnikami głębi ostrości itd. Każdy z nich pełni określone zadanie, są one coraz częściej wykorzystywane w dzisiejszych smartfonach.


## Zasada działania:

 Po naciśnięciu spustu migawki, wysyłajmy do oprogramowania żądanie uchwycenia obrazu. Uruchamiany jest cały mechanizm: światło, kształtowane przez soczewki, przechodzi przez przesłonę i filtr Bayera, po czym pada na sensor. Ten pobiera dane i przetwarza je na sygnał elektryczny, który jest zapisywany w formie binarnej.

 Filtr Bayera - siatka filtrów RGB – czerwonych, zielonych i niebieskich. Kombinacja natężenia barw podstawowych pozwala odwzorować dowolny kolor.

 Megapiksele - liczba światłoczułych sensorów na matrycy. Pięć megapikseli to pięć milionów czujników światła, dziś zdaniem naukowców są one wyznacznikiem jakości aparatu.

## Lustrzanki
 Jest to rodzaj, który góruje na rynku aparatów i jak na razie należy do pozycji bezkonkurencyjnych. Zamiast filmu posiada matrycę cyfrową, na rynku dostępne są przede wszystkim matryce CMOS oraz CCD. Dzisiejsze lustrzanki posiadają m.in. jeden obiektyw, lustro pół przepuszczane albo ruchome oraz matówkę, co pozwala na dokładną prezentację bieżącego kadru. Obiektywy można szybko wymieniać, są one montowane dzięki standardowemu w ramach jednej firmy gwintu lub połączeniom bagnetowym. W dzisiejszych czasach posiadają cyfrową jakość FULL HD, a w droższych i bardziej nowoczesnych modelach jakość 4K. Lustrzanki nadal są najbardziej powszechną pozycją wśród profesjonalistów, jednak takim samym zainteresowaniem cieszą się również wśród amatorów.

 Wadą lustrzanek jest dosyć słaby tryb automatyczny w budżetowych aparatach, który nie pozwala nam uzyskać pożądanych efektów, sprzedawanie lustrzanek wraz z obiektywami, które nie są z wyższej półki oraz konieczność podniesienia i opuszczenia lustra tuż przed zrobieniem zdjęcia, co powoduje chwilowy brak obrazu w wizjerze i może powodować drgania aparatu – poruszone zdjęcia (w wielu lustrzankach wyeliminowano to mechanizmem wstępnego unoszenia lustra (Mirror Lock-Up) pozwalającym wytłumić drgania przed otwarciem migawki.
 Podział lustrzanek:
 	- Ze względu na liczbę obiektywów:
 	- jednoobiektywowe,
 	- dwuobiektywowe (dzisiaj nie są stosowane)

 Ze względu na rodzaj materiału światłoczułego:
 	- cyfrowe
 	- klasyczne

## Ze względu na wielkość formatu:
 	- małoobrazkowe – 24×36 mm
 	- średnioformatowe – 4,5×6, 6×6, 6×9 (6×7, 6×8)cm
 	- wielkoformatowe – od 4×5 cala wzwyż (najczęściej stosowane)

## Ze względu na przeznaczenie:
 	- amatorskie
 	- zaawansowane
 	- profesjonalne

## Zasada działania:

 Gdy wciskamy spust migawki aparat musi wykonać kilka zadań, nim zrobi zdjęcie. Oprócz ustawienia ostrości i pomiaru ekspozycji w lustrzankach niezbędne jest też uruchomienie pewnych mechanizmów. Pierwszym z tych mechanizmów jest podniesienie lustra, które w stanie opuszczonym odbija światło wpadające do obiektywu w stronę wizjera, ale jednocześnie zasłania matrycę. Dopiero wtedy następuje otwarcie migawki i naświetlenie obrazu na matrycy. W tym momencie powstaje obraz. Później cała procedura jest powtarzana w odwrotnej kolejności – zamykana jest migawka, a po niej opuszcza się lustro. Cała operacja trwa ułamek sekundy.

## Aparat analogowy
 Rodzaj aparatu fotograficznego, który rejestruje obraz za pomocą nośników analogowych, takich jak np. błona pokryta światłoczułą emulsją. Obecnie wypierany przez aparaty cyfrowe, rejestrujące zdjęcia w postaci ciągu zer i jedynek.

 Pierwszy aparat fotograficzny, skonstruowany na bazie camery obscury przez Josepha Nicéphora Niépce’a w 1826 roku, był jednocześnie pierwszym aparatem analogowym.

 Aparaty analogowe charakteryzują się tym, że obraz rejestrują w postaci innej niż zero-jedynkowy zapis cyfrowy. Najczęściej oznacza to użycie jako medium rejestrującego srebrowej błony fotograficznej, możliwe jednak są również inne formy zapisu analogowego.

 U początków fotografii zdjęcia wykonywano na metalowych płytach pokrytych substancją światłoczułą. Z czasem wyparły je płyty szklane, których zaletą była możliwość wykonywania wielu odbitek z jednej naświetlonej płyty. Pierwsze płyty szklane, wynalezione w 1848 roku przez G. Le Graya i F.S. Archera, wykonywane były w tzw. mokrej technice. Płytę tego rodzaju należało przygotować na krótko przed założeniem do aparatu. W 1871 roku Richard Lee Maddox opracował technikę suchych płyt światłoczułych, które były o wiele praktyczniejsze w użyciu i przetrwały niemalże do czasów współczesnych w niektórych zastosowaniach specjalnych.

 Największą rewolucją było jednak wynalezienie przez Georga Eastmana, założyciela firmy Kodak, błony fotograficznej, czyli celuloidu pokrytego światłoczułym związkiem srebra. Technika ta zyskała tak wielką popularność, że w pewnym okresie czasu używano wręcz słowa "kodakowanie" zamiennie z "fotografowanie". Błony Kodaka z czasem zyskały formę zwijanych rolek taśmy o różnych szerokościach. Najpopularniejszym formatem tego rodzaju nośników okazał się (zwłaszcza w ostatnich 30-40 latach XX wieku) film perforowany o szerokości 35 mm, nazywany małoobrazkowym.

 W poczet aparatów analogowych należy zaliczyć również część konstrukcji prekursorskich względem współczesnego cyfrowego sprzętu obrazującego. W 1981 roku firma Sony zaprezentowała aparat o nazwie Mavica (Magnetic Video Camera), który co prawda rejestrował obraz przy użyciu matrycy wypełnionej fotodiodami, jednak nie zamieniał uzyskanego sygnału na postać cyfrową. Zdjęcia w analogowym formacie NTSC zapisywane były na dyskietkach magnetycznych. Podobne rozwiązania pojawiły się niewiele później również w ofercie innych producentów, były to m.in. Canon RC-701 i Nikon QV-1000C.


## Rodzaje aparatów:
## 	Aparat skrzynkowy
 najprostszy typ pod względem konstrukcyjnym. Była to po prostu skrzynka z obiektywem, pozbawiona wielu elementów regulacyjnych, czasem nawet migawki.
## 	Aparat mieszkowy
 charakteryzowały się tym, że obiektyw umieszczony był na końcu wysuwanej harmonijki, którą można było złożyć, zmniejszając tym samym rozmiary aparatu, gdy nie był używany. Najczęściej przystosowane były do stosowania z błonami średniego formatu, zwłaszcza 6 x 9 cm.
## 	Lustrzanka dwuobiektywowa
 wyposażone były w dwa obiektywy: jeden rzutujący obraz na kliszę (zazwyczaj formatu 6 x 6 cm), drugi natomiast za pośrednictwem lustra umożliwiał podgląd kadru na matówce.
## 	Lustrzanka jednoobiektywowa
 wyewoluowały z konstrukcji dwuobiektywowych. Rezygnacja z górnego obiektywu możliwa była dzięki zastosowaniu mechanizmu podnoszącego lustro na czas ekspozycji zdjęcia. Powoduje to powstanie opóźnienia migawki oraz wprowadza dodatkowy hałas, jednak do niewątpliwych zalet tego rozwiązania należą: brak błędu paralaksy, niższa waga i wymiary oraz łatwość stosowania wymiennej optyki.
## 	Aparat celownikowy
 aparaty tego typu posiadały celownik optyczny niezależny od obiektywu (a więc obarczony błędem paralaksy), niewymienną optykę i podstawowe elementy sterujące (regulacja czasu otwarcia migawki i wielkości przysłony), brak było jednak automatyki ekspozycji oraz mechanizmu ułatwiającego ustawianie ostrości.
## 	Aparat dalmierzowy
 wyposażone są w celownik optyczny oraz mechanizm ustawiania ostrości wykorzystujący dalmierz. Oferują zazwyczaj podobny poziom kontroli nad ustawieniami fotografowania, jak lustrzanki, a także możliwość stosowania wymiennych obiektywów, są przy tym jednak mniejsze i lżejsze.
## 	Aparat do zdjęć natychmiastowych
 nazywane również polaroidami od nazwy najpopularniejszego producenta tego typu sprzętu, firmy Polaroid. Umożliwiały one wykonanie zdjęć samoistnie wywołujących się w krótkim (maksymalnie 2 minuty) czasie.
## 	Pełna klatka
 Czyli cyfrowe aparaty fotograficzne, które posiadają matrycę światłoczułą wielkości klatki 35 mm, czyli o wymiarach 36×24 mm, używanej w aparatach małoobrazkowych.

 Aparaty pełnoklatkowe były kontynuacją i naturalnym krokiem w ewolucji fotografii cyfrowej. W erze aparatów analogowych, były trzy podstawowe formaty filmów: małoobrazkowy, średni oraz duży format. Pierwsze aparaty cyfrowe miały o wiele mniejsze matryce dlatego, gdy w końcu powstały aparaty z klatką 35mm nazwano je pełnymi klatkami, aby odróżnić je od tych mniejszych formatów.
## Względem formatu APS-C 9 (standard w popularnych lustrzankach cyfrowych).

## Pełna klatka zapewnia:
 	- lepszą rozpiętość tonalną
 	- większe możliwości obróbki fotograficznej
 	- większe rozmycie mniejszym kosztem
 	- wyższą jakość zdjęć
# Bartosz Mazur & Krzysztof Pakulski
