# Druk personalizowany

 Personalizacja jest jedną z najskuteczniejszych dróg dotarcia do klienta. Personalizacja druku ma na celu nadanie mu indywidualnego charakteru poprzez umieszczenie konkretnych nazwisk, nazw instytucji czy innych danych. Druki personalizowane są także znacznym ułatwieniem pracy, w komunikacji masowej, w przypadku, gdy trzeba wysłać pisma urzędnicze do mieszkańców z konkretnymi informacjami. Druk cyfrowy umożliwia tworzenie zaproszeń, wizytówek czy ulotek o odmiennym charakterze, ponieważ każdy egzemplarz może być inny, dopasowany do konkretnego odbiorcy. Pozwalają one również dotrzeć jednocześnie do dużego grona klientów, a zarazem do każdego z nich indywidualnie.

 Powszechnie wiadomo, że indywidualnie dopasowany marketing jest o wiele bardziej efektywny od tradycyjnego. Dzięki coraz to większej ilości danych na temat konsumentów, marketerzy są w stanie dotrzeć do idealnego klienta. Łatwość w personalizacji reklamy w sieci jest jedną z jej najmocniejszych stron. Te same metody mogą być wykorzystywane także w marketingu drukowanym nawet efektywniej, ponieważ klient dostaje reklamę prosto do ręki. Dzięki zaawansowanej personalizacji odbiorca może poczuć się wyróżniony i doceniony, gdyż będzie wiedział, że druk jest przygotowany specjalnie dla niego.

 Personalizacja komunikatów, w tym personalizacja treści dokumentów, pomaga budować relacje z klientami. Jak dowodzą badania, jest skutecznym narzędziem wywierania wpływu. Aż 85% specjalistów od marketingu twierdzi, że zindywidualizowane podejście jest tym, czego klienci oczekują. W swojej komunikacji z nimi nie zapomnij więc o modyfikacji treści przekazu. Należy zaznaczyć, że obecnie dysponujemy znacznie szerszym zapleczem, aniżeli tylko stosowaniem w ofertach handlowym imiennych zwrotów do ich adresatów. Coraz częściej personalizacja dokumentu to sposób na pokazanie znajomości potrzeb klienta.

 Podkreślenie zalet, wyjątkowości, czy funkcjonalności produktów i usług w dzisiejszym świecie to zdecydowanie za mało. Klient potrzebuje mocnych, emocjonalnych odniesień, które często w dużej mierze działają na jego podświadomość. Natłok informacji, który zgrabnie określany jest szumem informacyjnym sprawia, że klienci koncentrują się jedynie na przekazie, który może dotyczyć ich bezpośrednio bądź niesie dla nich indywidualną korzyść. Oprócz spersonalizowanej treści, ważny jest również indywidualny wygląd takiego komunikatu.

## Co możemy personalizować?
 Dane teleadresowe -  na kopertach, fakturach, listach, drukach, wizytówkach, bonach, kuponach rabatowych, identyfikatorach.

 Treści przesyłek handlowych  - każdy klient może otrzymać ulotkę z inną treścią dopasowaną konkretnie do jego potrzeb.

 Grafiki materiałów reklamowych - oprócz personalizacji danych i treści, możemy personalizować zdjęcia, elementy graficzne czy numerację. Każdy klient może dostać przesyłkę nie tylko o innej treści, ale także z innymi zdjęciami, grafikami czy w innym szablonie graficznym.

 Przykładami druków personalizowanych to: ulotki, foldery, wizytówki, zaproszenia, certyfikaty oraz dyplomy, koperty, identyfikatory itd. Do druku personalizowanego najczęściej stosowane są drukarki cyfrowe, ink-jetowe oraz laserowe. Tampon druk jest również powszechny w personalizacji produktów o nierównych powierzchniach takich jak długopisy, kubki oraz bidony.

# Zuzanna Ścieszyńska & Maja Warchlewska
