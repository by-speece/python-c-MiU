# Sitodruk
 Druk sitowy –technika druku, w której formą drukową jest szablon nałożony na drobną siatkę tkaną, metalową lub wykonaną z włókien syntetycznych. Wykonanie odbitki polega na przetłaczaniu farby przez matrycę.Proces drukuWydruk jest tworzony przez przetłaczanie farby na podłoże (ręcznie lub z użyciem pras sitodrukowych). Odpowiednio skonstruowane maszyny sitodrukowe umożliwiają druk także na zakrzywionych (np. cylindrycznych) podłożach. Precyzja i rozdzielczość druku sitowego jest bezpośrednio zależna od gęstości użytej siatki, i na ogół wielokrotnie niższa od standardowej osiągalnej np. w druku offsetowym. Podczas drukowania w maszynie płaskiej farba drukowa jest rozprowadzana na całej powierzchni siatki i przesuwającym się po niej raklą jest przeciskana przez wolne oczka siatki bezpośrednio na podłoże drukowe. W przypadku nadruku na przedmiocie okrągłym, podczas procesu druku rakla stoi w miejscu natomiast przesuwa się sito oraz obraca przedmiot drukowany. Aby uzyskać dokładne przeniesienie obrazu z sita na przedmiot prędkość przesuwu sita oraz prędkość liniowa obracanego przedmiotu muszą być identyczne. W urządzeniach starszej generacji oraz tańszych rozwiązaniach realizowane jest to za pomocą zębatki i koła zębatego natomiast nowocześniejsze urządzenia buduje się z wykorzystaniem serwonapędów, które umożliwiają bardzo dokładną synchronizację prędkości sita i przedmiotu, a do tego zmiana średnicy drukowanego przedmiotu nie pociąga za sobą żadnych zmian mechanicznych.
## Farby sitodrukowe
 Wyróżniamy dwa typy farb sitodrukowych: farby wodne i farby plastizolowe. Te pierwsze charakteryzują się bezwonnością, nie zawierają PVC i formaldehydu, można nimi drukować na bardzo gęstych siatkach, a także dają żywe i wysoko nasycone kolory. W przypadku farb plastizolowych główną zaletą jest ich większy współczynnik krycia, ze względu na podwyższoną gęstość, natomiast minusem jest silny zapach. Drukarnie sitodrukowe stosują te dwa rodzaje farb naprzemiennie. Główną zaletą farb plastizolowych jest to, że nie zasychają na sicie podczas procesu druku. Pełną odporność na pranie uzyskuje się po utrwaleniu ich w temperaturze 160 °C
## Siatka sitodrukowa
 Siatka sitodrukowa to prostokątna rama, zwykle aluminiowa, z napiętą na niej siatką (tradycyjniez nici jedwabnych lub bawełnianych, współcześnie z nylonu, poliestru lub metalu) z szablonem. W druku grafik najczęściej stosowane siatki zawierają od 100 do 150 włókien na centymetr (oczko siatki ma wtedy średnicę od 40 do 34 mikrometrów).
## Wady i zalety sitodruku
 Idąc tropem popularnej myśli ‘im więcej tym taniej’ na końcu natrafimy na sitodruk. Ta metoda dokładnie odzwierciedla sens powyższego powiedzenia. Jest to technika idealna do realizowania bardzo dużych nakładów odzieży gwarantując przy tym stopniowo coraz to niższą cenę. Oczywiście wykorzystujemy ją również do znakowania mniejszych ilości, aczkolwiek w tym przypadku cena nie jest już mocną stroną powyższej techniki. Nie mniej jednak trwałość, którą osiągamy w efekcie końcowym warta jest każdej złotówki! Dzięki dużej ilości farb możliwe jest uzyskanie niezwykle wyrazistych i w pełni nasyconych barw co jest niewątpliwą zaletą, ale niesie za sobą pewne ograniczenie co do jednorazowej ilości kolorów użytych w znakowaniu. Jesteśmy w stanie uzyskać 5 odcieni kolorystycznych dla jednego logotypu, co za tym idzie do każdej barwy konieczne jest wykonanie matrycy co generuje dodatkowe koszty, szczególnie odczuwalne w mniejszych nakładach. Również przejścia tonalne są najczęściej ujednolicane do jednej barwy-istnieje możliwość odwzorowania ich za pomocą Sitodruku rastrowego, przy którym siła nacisku na matrycę jest zmienna, dając efekt załamania kolorystycznego, aczkolwiek efekt nie zawsze jest zadowalający dla klienta.

# Filip Meyer
