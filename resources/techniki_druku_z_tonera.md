# Techniki druku z tonera

 Toner to barwny proszek stosowany w kserografii do otrzymywania obrazu kopiowanego oryginału. Toner zazwyczaj składa się z dwóch frakcji: większych kulek szklanych (średnica kilkadziesiąt µm) i bardzo drobnych odpowiednio zabarwionych kulek żywicy termoplastycznej (średnica ok. 0,1 µm). W niektórych typach kserokopiarek stosuje się ciekłe tonery. Toner wykorzystuje się głównie w drukarkach laserowych i kserokopiarkach.

## Druk z użyciem suchego tonera
 Drukarka cyfrowa drukuje poprzez umieszczanie na papierze cząstek tonera. Zasada działania składa się z kilku etapów:
- Przygotowanie wałka - wałek pokryty materiałem światłoczułym jest elektryzowany.
- Naświetlanie - wałek naświetlany jest światłem lasera lub listwy diodowej (LED). Przez to miejsca naświetlone tracą swój ładunek elektryczny.
- Wywołanie - w miejscach naświetlonych/nienaświetlonych toner „przeskakuje” z wałka developera na wałek światłoczuły.
- Przenoszenie - toner z wałka poprzez dotyk przenosi się na papier. Proces ten jest wspomagany zazwyczaj przez elektryzowanie ładunkiem przeciwnego znaku elektrody umieszczonej pod papierem.
- Utrwalanie - papier przechodzi między rozgrzanymi wałkami, gdzie rozgrzany toner zlepia się i jest wprasowywany w kartkę.
- Czyszczenie - wałek światłoczuły jest rozelektryzowany i czyszczony z tonera, który nie przeszedł na papier.

## Tworzenie obrazu
 Dane dostarczane do maszyny w zrozumiałym przez nią formacie przetwarzane są przez RIP - procesor obrazu rastrowego. RIP poprzez układy sterujące moduluje wiązkę światła generowaną przez laser (ROS - Raster Output Scanner) lub zespół laserowych diod świecących (LED). Światło to, kierowane na bębny, powoduje zmianę własności fotoelektrycznych powierzchni i w rezultacie umożliwia nanoszenie obrazu na bęben. W tym procesie uczestniczy developer - drobno zmielony ferromagnetyk znajdujący się na wałku magnetycznym, mający za zadanie zbliżenie cząstek tonera do naelektryzowanego bębna.


## Przenoszenie obrazu
 Kolejny etap różni się w zależności od technologii:
- Drukarki jednoprzebiegowe - obraz powstaje w czasie jednego przejścia papieru przez maszynę;, transmisja obrazu z bębnów światłoczułych na nośnik. Pas (jeśli występuje) pełni jedynie funkcję pomocniczą, jak oczyszczanie bębnów z nadmiaru tonera czy transport papieru.
- Drukarki jednoprzebiegowe z pasem transferowym - obraz powstaje w czasie jednego przejścia papieru przez maszynę;, transmisja obrazu z pasa pośredniego na nośnik, zaraz po stworzeniu kompletnego odwzorowania.
- Drukarki czteroprzebiegowe z pasem transferowym - obraz nakładany jest w 4 przebiegach na pośredni pas transferowy i dopiero z niego jest przenoszony na papier.
- Drukarki czteroprzebiegowe - obraz powstaje na nośniku w procesie czterokrotnego nakładania poszczególnych składowych.


## Utrwalanie obrazu
 Kolejnym etapem jest utrwalanie, za które odpowiedzialny jest utrwalacz termiczny (fuser, piec). Zazwyczaj jest on zbudowany jako zespół co najmniej 2 wałków grzejnych, z których przynajmniej jeden wyposażony jest w promiennik podczerwieni, który spełnia funkcję grzałki. Czasem spotyka się proste rozwiązania z folią teflonową, grzałką ceramiczną i jednym wałkiem, ale czasem fuser jest skomplikowanym mechanizmem z kilkoma wałkami grzejnymi, których moc przekracza 1,500 W. Papier, przechodząc pomiędzy wałkami, ulega ogrzaniu do temperatury ok. 200°C. Toner na jego powierzchni ulega scaleniu z podłożem. Substancją zapobiegającą przyklejaniu się tonera do gorących wałków jest olej silikonowy, który z wałka olejowego lub listwy olejowej nanoszony jest cienką warstwą na wałki. W nowoczesnych tonerach olej silikonowy został zastąpiony drobinami wosku.

 Druk tonerowy w połączeniu z papierami transferowymi TheMagicTouch daje możliwość aplikacji pełnokolorowych nadruków na różnorodne powierzchnie, takie jak: odzież sportowa, odzież reklamowa, odzież robocza, podkładki pod myszy, puzzle, kubki, smycze, flagi, banery, proporce, krawaty, fartuszki, śliniaki, bielizna, poduszki, inne gadżety na tkaninach, płytki ceramiczne, płyty laminowane, blachy itp.Innowacyjna drukarka z białym tonerem pozwoliła tej technologii na pokonanie kolejnych ograniczeń i pełnokolorowe wydruki na kolorowych, ciemnych powierzchniach.




## Druk laserowy w kolorze
 Wydruk kolorowego obrazu polega na kolejnym naświetlaniu bębna światłoczułego i drukowaniu poszczególnych barw składowych przy pomocy grupy czterech tonerów o kolorach z zestawu barw CMYK, dlatego technologia druku w kolorze na drukarkach laserowych jest nieco odmienna. Jeśli kolorowa drukarka laserowa posiada tylko jeden bęben światłoczuły, to drukowanie musi przebiegać w czterech etapach, tzn. papier przebiega czterokrotnie pod bębnem - dla nałożenia każdego koloru z osobna. Natomiast, jeśli drukarka posiada 4 bębny światłoczułe, po jednym dla każdego koloru podstawowego tonera, wtedy wydruk można otrzymać w czasie zaledwie jednego przebiegu papieru kolejno pod poszczególnymi bębnami. Oczywiście wydruk jednoprzebiegowy jest znacznie szybszym procesem, a bębny nie ulegają tak szybkiemu zużyciu, jak w przypadku drukarek czteroprzebiegowych. Opis przenoszenia tonera na powierzchnię, na której ma się odbywać drukowanie, jest przedstawiony w sekcji „Przenoszenie obrazu”.

 Wprawdzie kolor czarny można uzyskać również przez mieszanie trzech kolorów podstawowych (CMY), ale zastosowanie specjalnego tonera czarnego znacznie poprawia głębię tonalną wydruku oraz zmniejsza zużycie tonerów.

# Jakub Michalak & Mateusz Olearczyk
