# Wykorzystanie komputerów w poligrafii cyfrowej

 Technologia wydruków ciągle ewoluuje, starając się dotrzymać kroku oczekiwaniom nowoczesnego społeczeństwa. Wbrew pozorom wychodzi z tej walki obronną ręką. Warto śledzić rozwiązania pojawiające się na rynku. Ich zastosowanie może wyróżnić naszą organizację i wzmocnić jej pozycję na wielu płaszczyznach.

## Druk sensoryczny
 Mówiąc o druku wzbogaconym, większość z nas ma na myśli zastosowanie lepszych materiałów, wszelkiego rodzaju przetłoczenia i ozdoby. Oczywiście jest to jeden z kierunków w którym zmierza rynek. Przykładem może być, niedawno zaprezentowany przez markę Konica Minolta, druk sensoryczny. Maszyna o nazwie MGI Jet Varnish 3DS to dużych rozmiarów drukarka pozwalająca na nanoszenia folii metalicznych na papier oraz tworzenia wypukłości z wykorzystaniem lakieru UV. Urządzenie pozwala na nanoszenie wyraźnej faktury na wydruki, uwydatniając obrazy o wrażenie trójwymiarowości lub wzbogacając tekst o dodatkowe treści. Druk sensoryczny może być wykorzystany do zwiększenia atrakcyjności prezentowanych materiałów, ale również nanoszenia informacji w alfabecie Braille’a czy przekazywania dodatkowych bodźców dotykowych. Oczywiście podobne odczucia może zaoferować lakierowany lub tłoczony papier. Zwiększona efektywność nowych maszyn powinna w niedalekiej przyszłości przełożyć się na zwiększenie przystępności i obniżenie cen wydruków sensorycznych.

## Rozszerzona rzeczywistość
 Nieco mniej intuicyjną ale bardziej rozwojową technologią wzbogacania druku jest technologia AR (Augmented Reality czyli Rozszerzona Rzeczywistość). Wiele firm wyspecjalizowanych w technologiach drukarskich prowadzi intensywne prace prostą nad implementacją rozwiązań VR w wydrukach. Druk z wykorzystanym materiałem AR może z pozoru wyglądać jak zwyczajna kartka papieru z dowolnymi nadrukami. Jednakże spojrzenie na nią przez aparat smartfona z wykorzystaniem odpowiedniej aplikacji, sprawi że na wyświetlaczu dostrzeżemy dodatkowe, interaktywne materiały. Oznacza to tyle, że nawet mała wizytówka, może zawierać wielogodzinne filmy, niezliczone ilości danych i ciąg odnośników do wszelkich stron. Granicą dostępu do tych treści jest wyłącznie konieczność posiadania smartfona – czyli urządzenia niemal całkowicie powszechnego. Można zakładać, że możliwości ukrywania dodatkowych treści w postaci materiałów AR na wydrukach będą powszechne na przestrzeni kilku lat. Aktualnie największą granicą jest świadomość odbiorców oraz dostępność dedykowanych aplikacji. Wielu producentów smartfonów pracuje jednak nad sprzętową standaryzacją technologii AR. Dzięki temu smartfony będą odczytywać treści rozszerzonej rzeczywistości bez konieczności korzystania z dodatkowego oprogramowania. Ponadto można spodziewać się, że tworzenie wydruków AR będzie możliwe z wykorzystaniem dowolnej drukarki za pomocą dedykowanych kreatorów. Aktualnie usługa jest dostępna jedynie w ofertach producentów sprzętu drukującego, na specjalne zamówienie. Jednak brak konieczności stosowania specjalistycznego hardware daje ogromne szanse na upowszechnienie rozwiązania, nawet w formie bezpłatnej.

 Kolejnym przykładem może być promowanie działań organizacji za pomocą ulotek. Niewielka karteczka wielkości wizytówki może zawierać QR Code do pobrania aplikacji AR. Z jej pomocą odbiorcy oprócz kilku zdań mieszczących się na typowej ulotce zobaczą ciekawe animacje, nagrania z poprzednich edycji naszych działań oraz linki do stron i adresy mailowe.

# Wiktoria Bednarczuk
