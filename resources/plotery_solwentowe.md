# Plotery solwentowe

## Czym są plotery?
### Ploter jest komputerowym urządzeniem peryferyjnym, które pracuje na płaskich i stosunkowo dużych powierzchniach. Wykorzystuje się je przede wszystkim do grawerowania, nanoszenia lub wycinania wzorów czy kreślenia map. Plotery są urządzeniami niezbędnymi do pracy dla grafików komputerowych i architektów itd. Za ich pomocą możemy nie tylko wykonać grafiki i projekty architektoniczno-instalacyjne, ale również rejestrację wyników pomiarowych, rysunki techniczne czy formy i wzorniki. Obraz odwzorowywany jest na podstawie danych z programu komputerowego.

## Rodzaje ploterów:
### 	-Ze względu na prowadzenie papieru:
### 	-ploter płaski
### 	-ploter bębnowy

## Ze względu na zastosowanie, budowę, stosowane tusze:
### 	-ploter atramentowy
### 	-ploter solwentowy
### 	-ploter sublimacyjny
### 	-ploter grawerujący
### 	-ploter tnący
### 	-termiczny i frezujący
### 	-ploter laserowy

## Ploter solwentowy
### Jednym z rodzajów ploterów jest ploter solwentowy. Ploter solwentowy służy do drukowania rozpuszczalnikową farbą solwentową, opartą na związku chemicznym cykloheksanolu, trwale łączącą się z podłożem, agresywnie wnikając w jego strukturę. Wydruki charakteryzują się bardzo dużą odpornością na: promieniowanie UV, uszkodzenia mechaniczne, ścieranie, zróżnicowane warunki atmosferyczne, wysokie różnice temperatur. Począwszy od zastosowania wydruków na tablice reklamowe, samochody, banery, bilboardy, kasetony, cityboardy, citylighty, flagi aż do wykorzystania wydruków pełnokolorowych na plandekach TIR.

## Ploter eko-solwentowy
### Plotery eko-solwentowe wykorzystują oprócz zwykłych solwentów, eko-solwenty, czyli atramenty o właściwościach klasycznych solwentów - wydruki są odporne na warunki atmosferyczne. Nie wymagają laminowania, gdyż zachowują dużą trwałość na uszkodzenia mechaniczne. Ponieważ jednak eko-solwent jest nieco mniej trwały niż zwykły solwent, w przypadku zastosowania wydruków w ciężkich warunkach wskazane jest laminowanie (np. grafika na folii samoprzylepnej naklejanej na samochody). Do kosztów ochrony środowiska można też zaliczyć konieczność druku na odpowiednio przystosowanych mediach powlekanych, przyjmujących eko-solwent. Plotery eko-solwentowe bardziej przypominają popularne plotery drukujące atramentem wodnym i pigmentowym, niż ciężkie maszyny solwentowe wielometrowej szerokości.

## Różnice między solwentowymi i eko-solwentowymi farbami
### Atramenty solwentowe zawierają toksyczne rozpuszczalniki, z którymi kontakt może prowadzić do trwałego uszczerbku na zdrowiu. Atramenty eko-solwentowe są mniej toksyczne, jednocześnie znacznie mniej odporne na działanie warunków atmosferycznych i uszkodzenia mechaniczne. Wiele firm korzysta z druku solwentowego, pomimo jego średniej jakości i szkodliwości dla zdrowia i środowiska, z tej przyczyny, że jest wielokrotnie tańszy niż ekologiczne odpowiedniki.


### Podłoża, które wykorzystują w druku plotery solwentowe to wszystkie podłoża z zawartością PVC, szczególnie stosuje się podłoża nieprzyczepne dla wszystkich klasycznych atramentów wodnych.

# Maksymilian Burak
