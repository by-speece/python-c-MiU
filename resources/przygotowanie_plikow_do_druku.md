# Przygotowanie plików do druku

## Wstęp
### Przede wszystkim, aby wiedzieć na jakiej maszynie wykonamy druk, trzeba zdecydować jak będzie wyglądał gotowy produkt oraz jaka będzie jego ilość. Niektóre maszyny nie mogą drukować na grubych podłożach lub ubraniach - inne tak. Czasami jest też wymagane połączenie technik druku. Głównym czynnikiem, na który musimy zwrócić uwagę jest nakład. Duże nakłady powinny być drukowane na maszynie analogowej - druk analogowy jest tańszy i szybszy niż druk cyfrowy. Trzeba się jednak zastanowić, czy używanie takiej maszyny jest opłacalne gdyż wymaga ona form drukowych, a ich cena potrafi być duża.

### Jeżeli nakład jest naprawdę ogromny dobrym rozwiązaniem może być fleksodruk - formy fleksodrukowe można wykorzystywać dłużej niż formy offsetowe, dlatego są one zazwyczaj używane przy produkcji etykiet. Z drugiej strony wykonanie formy flekso jest też droższe (i cięższe), więc opłaca się tylko wtedy kiedy wiadomo, że dany produkt będzie drukowany więcej niż raz, w dużej ilości. Pozwala też na większą dowolność jeśli chodzi o podłoże drukowe. Offset może być dobrym rozwiązaniem gdy chcemy wydrukować gazety, książki, czy teczki - offsetem można zadrukowywać tylko powierzchnie zrobione z papieru w przeciwieństwie do flekso. Formy drukowe są też tańsze, więc offset może być wykorzystywany do druku np. gazet codziennych, których skład się zmienia, a nakład jest duży.

### Wszystkie te techniki wymagają jednak, żeby każda pojedyncza sztuka w nakładzie miała taki sam wygląd. Formy ograniczają jakąkolwiek opcję dostosowywania** pojedynczych egzemplarzy (np. ponumerowanie sztuk). Jeśli potrzebujemy tej opcji, lepiej zastosować metodę cyfrową, która nie ma formy drukowej (drukuje bezpośrednio z komputera) i pozwala na zmiany. Druk cyfrowy jest też używany przy małych nakładach produktów. Robienie formy drukowej się zwyczajnie nie opłaca. Inaczej ma się sprawa jeśli chodzi o banery - te są duże i muszą być wydrukowane na ploterze. Tak duże powierzchnie nie mieszczą się na zwykłych maszynach.

### Problem może powstać także przy druku na ubraniach, magnesach, lub innych powierzchniach krzywych. W przypadku ubrań możemy zdecydować się na sitodruk (który wymaga form drukowych) lub na druk DTG (direct to garment, po polsku “od razu na ubranie”), który jest zmodyfikowaną formą druku cyfrowego z zastosowaniem innych farb i nie wymaga form drukowych, więc pozwala na niskie nakłady. W przypadku rzeczy o skomplikowanych kształtach sprawdzi się tampondruk.

## Po zdecydowaniu co chcemy zrobić i jak to wykorzystać, na jakiej maszynie wydrukować, możemy zająć się przygotowaniem naszego produktu do druku.

## Przygotowanie do druku offsetowego
### Dla druku offsetowego trzeba przede wszystkim pamiętać o jakości grafik (300 dpi), jeśli takowe występują, o paserach i znacznikach densytometrycznych, a także o odpowiednich spadach i wykonaniu separacji barwnej. Warto zrobić zalewki, które zminimalizują ryzyko błędów przy nieodpowiednim pasowaniu, a także ustawić nadruk czarnego koloru. Plikiem wyjściowym powinien być PDF o standardzie drukarskim.

### Trzeba także pamiętać o ograniczeniach i kosztach druku na maszynie offsetowej (ilość zespołów farbowych w maszynie determinuje ile razy trzeba będzie przepuścić druk przez maszynę, a to może zwiększyć lub zmniejszyć koszt) i odpowiednio oznaczyć kolory PANTONE, lakiery oraz inne uszlachetnienia.

### W zależności od tego, do czego druk będzie wykorzystywany dobierane są rozmiar czcionek, czy kolor.

## Przygotowanie do druku sitodrukiem
### Druk sitodrukowy jest zazwyczaj wykorzystywany przy nadrukach na koszulkach. Wymaga osobnej formy dla każdego użytego koloru.

### Z uwagi na ograniczenia związane z wielkością oczek w formie sitodrukowej (to zależy od siatki), warto unikać drobnych szczegółów i małego tekstu. Trzeba także pamiętać o wymiarach ubrania (lub innego przedmiotu), na którym drukujemy i uważać aby nadruk pasował i był odpowiedniego rozmiaru.

### Dodatkowo, przed wytworzeniem formy drukowej należy wykonać separację barwną, a sam plik powinien być standardowo formatu PDF.

## Przygotowanie do druku flekso
### W przypadku druku fleksograficznego, plik również powinien mieć standard drukarski i separację barwną (z uwagi na formy drukowe, które są wykorzystywane w tym rodzaju druku). Maszyny fleksograficzne zazwyczaj mają większą ilość zespołów farbowych, więc w projektowaniu produktów często wykorzystywane są kolory PANTONE (których dodatkowym zadaniem jest także przyciągać wzrok poprzez powiększenie palety kolorów). Należy pamiętać o znacznikach druku i spadach, a także o poddruku białym kolorem dla materiałów, które tego wymagają (jak aluminium).

## Przygotowanie do druku cyfrowego
### W przypadku druku cyfrowego, obowiązują te same zasady co przy druku offsetowym, jedyna różnica jest taka, że nie musimy wykonywać separacji barwnej. Przy przygotowaniu pliku trzeba pamiętać o spadach, formacie netto użytku i o formacie na którym drukuje maszyna, aby odpowiednio przygotować impozycję.

## Przygotowanie grafiki do banerów
### Jeśli chodzi o banery to są one szczególnym przypadkiem - zajmują dużą powierzchnię. Trzeba pamiętać o tym, aby zdjęcia, których użyjemy były w odpowiedniej rozdzielczości.
### Z uwagi na fakt, że oglądamy je z dużej odległości nie ma potrzeby na zdjęcia w standardowych 300dpi - zajmowały by zwyczajnie zbyt wiele miejsca na dysku komputera, komputer miałby problem z ich przetworzeniem, a takiej jakości i tak nikt z daleka nie zauważy.

### Trzeba także pamiętać aby elementy graficzne były duże i czytelne. Baner ma przyciągać uwagę na krótką chwilę, kiedy obok niego przechodzimy lub przejeżdżamy. Małe elementy mogą być problematyczne do odczytania z dalekiej odległości.

### W banerach dobrze sprawdza się grafika wektorowa, bo w przeciwieństwie do zdjęć, jej znaczne powiększenie nie zwiększy mocno rozmiaru pliku (jest “lekka”).

### Dobrze jest też użyć kolorów, które są widoczne z daleka i dobrze ze sobą kontrastują, aby tekst był czytelny. Oczywiście trzeba też pamiętać o marginesach z uwagi na fakt, że banery są zazwyczaj oczkowane, co zajmuje miejsce na powierzchni.

# Aleksandra Domagała & Natalia Maciak
