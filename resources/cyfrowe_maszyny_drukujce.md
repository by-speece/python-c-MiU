# Cyfrowe maszyny drukujące

## Druk cyfrowy na maszynach wielkoformatowych można podzielić między innymi na:
 Solwentowy – druk barwnikami rozpuszczonymi w cykloheksanolem, odpornymi na warunki atmosferyczne. Dzięki temu druki mogą być przez wiele lat eksponowane na zewnątrz. Jednak przez zastosowanie toksycznego alkoholu, druk jest szkodliwy dla środowiska.
 Midsolwentowy – podobny do solwentowego ale używa mniej szkodliwych rozpuszczalników.
 Ekosolwentowy – mniej szkodzi środowisku, jednak wydruki nie są trwałe.
 Pigmentowy – Charakteryzuje się dobrą odpornością na warunki fizyczne, ale ze względu na stosunkowo duże krople ciężko jest uzyskać wydruki z wysoką rozdzielczością.
 Lateksowy – druk barwnikami na bazie wody na tanich nośnikach bez użycia rozpuszczalników obniżających jakość wydruku. Ta metoda chroni zdrowie człowieka i środowisko.

 W druku cyfrowym materiały przeznaczone do druku są dostarczane do urządzenia drukującego w postaci danych komputerowych. Taki zapis cyfrowy pozwala na druk bezpośredni lub poprzez nośnik pośredni. W sytuacji, gdy występuje nośnik pośredni to obraz znajdujący się na nim jest kasowany i zapisywany na nowo po każdym cyklu drukowania.

 Obraz drukowy, czyli obraz taki sam pod względem kształtu, jak ten, który pojawi się później na odbitce uzyskanej w danej technice drukowania, jest tworzony w cyfrowej maszynie drukarskiej, bezpośrednio w miejscu, z którego rozpoczyna się druk. Prędkość typowych maszyn do druku cyfrowego, które pracują w technice elektrofotograficznej uznaje się od kilku do ok. 200 stron A4 na minutę. Używając maszyny cyfrowe nie potrzeba przygotowywać formy drukowej, dzięki czemu koszt druku jest znacznie niższy szczególnie przy nakładach małych i bardzo małych. Daje to także bardzo krótki czas uzyskania pierwszej odbitki.

 Mimo iż drukowanie w cyfrze ma wiele zalet, istnieją także jego wady. Zamiana tonerów w maszynach cyfrowych jest szybka i prosta, występuje jednak brak możliwości typowego dla druku offsetowego mycia zespołów farbowych w przypadku wymiany kolorów. Maszyny do druku cyfrowego posiadają mały format druku, rzadko zdarza się by był on większy od B3.
 Drukując w cyfrowej maszynie należy pierw przygotować projekt w postaci pliku cyfrowego (PDF), który później jest przekazywany do serwera DFE (Digital Front End), czyli systemu, którego przeznaczeniem jest połączenie stacji roboczych z maszyną drukującą. Publikacja zawiera bazę danych zmiennych, które są w postaci tekstowej lub graficznej, oraz zasady wyznaczające w jaki sposób będą dobierane elementy statyczne i zmienne, a także w jaki sposób będą ze sobą połączone. Następnie wszystkie elementy łączy się za pomocą specjalnego oprogramowania dla VDP. W ostatnim etapie praca jest skierowana do serwera DFE i odbywa się proces drukowania.


 Maszyna drukująca posiada także oprócz serwera DFE system sterujący, który jest zintegrowany z maszyną. Dzięki niemu można zidentyfikować rodzaj papieru w podajnikach (jeśli maszyna jest arkuszowa), kontroluje zużycie papieru, tonera/atramentu i innych materiałów.

# Oliwia Kabat
