# **Dokumentacja techniczna maszyn i urządzeń.**
### Każde urządzenie musi posiadać instrukcję obsługi oraz DTR1, które jest zwane również paszportem maszyny. DTR jest opracowane dla każdej maszyny lub urządzenia osobno. W pierwszej części instrukcji zawarte są certyfikaty i normy bezpieczeństwa.

### DTR musi zawierać:
### 	-warunki lokalowe (gdzie można użytkować urządzenie)
### 	-rodzaj zasilania (elektryczne, hydrauliczne, pneumatyczne)
### 	-informacje o eksploatacji (jak używać)
### 	-terminy i okresy przeglądowe
### 	-instrukcję obsługi
### 	-instrukcję BHP
### 	-wykaz części zamiennych
### 	-wykaz części zapasowych
### 	-rysunek zewnętrzny
### 	-schematy funkcjonowania

### DTR powinna być zgodna z dyrektywą 2006/42/WE Parlamentu Europejskiego i Rady z dnia 17 maja 2006r. Odpowiedzialność za wprowadzenie zgodnego z dokumentacją wyrobu do obrotu oraz za dysponowanie dokumentacją techniczną spoczywa na wytwórcy. W przypadku, gdy wyrób wprowadza na rynek importer, na nim ciąży obowiązek przekazania dokumentacji technicznej. Dokumentację techniczną należy przechowywać przez określony czas na terenie podmiotu wprowadzającego wyrób do obrotu. Wytwórca na żądanie władz nadzoru musi być w stanie przedłożyć dokumentację techniczną w określonym czasie. Kluczową kwestię stanowi zatem pewność co do tego, że treść dokumentacji istnieje przed wprowadzeniem wyrobu do obrotu. Ważne jest, że wytwórca nie ma obowiązku przedkładania dokumentacji technicznej komukolwiek poza władzami nadzoru. Zazwyczaj w dokumentacji technicznej należy wskazać, które procedury zastosowano w celu uniknięcia lub zminimalizowania ryzyka związanego z wyrobem. Dokumentacja powinna być sporządzona w jednym z oficjalnych języków Unii Europejskiej, z wyjątkiem instrukcji użytkowania oraz Deklaracji Zgodności, które muszą być także dostępne w języku rynku docelowego. Złożoność i treść dokumentacji technicznej zależą od charakteru wyrobu.
# Dorota Doliwa & Oliwia Wierzbiańska
